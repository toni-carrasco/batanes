# Tensió al ple de Sant Fruitós: l’alcalde exigeix responsabilitats per la sentència de la residència

**Torna la tensió als plens de Sant Fruitós de Bages per la sentència que ha condemnat a l’Ajuntament a pagar més de mig milió d’euros a l’empresa que gestiona la residència del poble.** L’alcalde, Joan Carles Batanés, **es va deslliurar de tota responsabilitat** i va **assenyalar directament l’anterior equip de govern, en especial a l’ex alcaldessa Àdria Mazcuñán.** Recordem que mentre ella era a govern **va intentar frenar la puja de tarife**s de la residència amb mecanismes legals, que ara la justícia ha considerat que no podia fer. Això després que l**a mateixa empresa denunciés fins a 5 vegades el consistori** per no deixar-los cobrar les tarifes senceres.\
\
El ple va durar tres hores justes i això que només hi havia aquest punt a discutir. L’alcalde va fer un discurs d’una hora i mitja seguida **explicant fil per randa el contingut de la sentència i mencionant en detall cada fragment on la jutgessa posava la culpa a la gestió de l’anterior govern.** Va assegurar en diverses ocasions que durant els 7 anys que ell mateix va ser alcalde abans d’aquesta situació, no van tenir cap problema amb la residència i que, arran de les noves polítiques del tripartit van començar els problemes. 
